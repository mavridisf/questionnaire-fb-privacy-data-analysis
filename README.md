Facebook και ιδιωτικότητα
=========================

Το ερωτηματολόγιο [Facebook και Ιδιωτικότητα](https://docs.google.com/forms/d/e/1FAIpQLSd_FY-OK7w_I1ih72P1EmbCGCAkMQU5d_PUTRtYBkMJW1f2HA/viewform?usp=sf_link) διεξήχθη μέσω της πλατφόρμας Google Forms και στόχευε στους ελληνικούς χρήστες του μέσου.

Εδώ θα βρείτε σενάρια σε γλώσσα Python που μας βοήθησαν να διαχωρίσουμε και να αναλύσουμε τα δεδομένα για πάνω από 100 απαντήσεις, τα οποία κατεβάσαμε από την πλατφόρμα Google Forms σε μορφή CSV.

Η έρευνα
--------
> Μέσω αυτού του ερωτηματολογίου θέλουμε να εξετάσουμε: τη στάση των χρηστών του Facebook σε σχέση με το απόρρητό τους, τις πρακτικές που εφαρμόζουν για την προστασία της ιδιωτικότητας στα πλαίσια της πλατφόρμας, καθώς και το μέτρο στο οποίο οι χρήστες είναι διατεθειμένοι να εγκαταλείψουν το Facebook (ή/και ενδεχομένως να επιλέξουν άλλο μέσο κοινωνικής δικτύωσης).

> Απευθυνόμαστε σε όλους τους Έλληνες χρήστες Facebook. 

> Το ερωτηματολόγιο είναι σύντομο, κατανοητό και ανώνυμο. Τα μόνα προσωπικά δεδομένα που ζητούνται είναι η ηλικία, το φύλο και το επίπεδο εκπαίδευσης.

> Τα στοιχεία που περιγράφονται παραπάνω και οι απαντήσεις θα επεξεργαστούν και θα χρησιμοποιηθούν αυστηρά και μόνο για τους σκοπούς της παρούσας έρευνας - εργασίας.

Αν θέλετε να ενημερωθείτε για τα αποτελέσματα της έρευνας, δηλώστε το e-mail σας στην ειδική φόρμα: <https://forms.gle/gCvQ1S6vSCu1a3Ew6>


Χρήση
-----

Για να χρησιμοποιήσετε τα σενάρια θα πρέπει να έχετε εγκαταστήσει τα εξής προαπαιτούμενα:

* Διερμηνέας Python έκδοσης 3.0 ή αργότερης (δοκιμασμένη έκδοση: 3.9.10)
* Βιβλιοθήκη Python `pandas` για ανάλυση δεδομένων

Για την οπτικοποίηση:
* Βιβλιοθήκη Python `matplotlib`
* Βιβλιοθήκη Python `curses`

FAQ
---

* Γιατί δεν χρησιμοποιήσατε το SPSS;

  Για δυο λόγους: πρώτον, δεν έχουμε πρόσβαση το εν λόγω εμπορικό λογισμικό και δεύτερον, δεν έχουμε (προς το παρόν) τις απαραίτητες γνώσεις για να το χρησιμοποιήσουμε. Έτσι, επιλέξαμε να αξιοποιήσουμε τη βιβλιοθήκη [`pandas`](https://pandas.pydata.org/), που είναι ευρέως γνωστή στον χώρο της ανάλυσης και οπτικοποίησης δεδομένων (data science).

* Γιατί δεν τα κάνατε χειροκίνητα/στο Excel;

  Επειδή θεωρούμε σωστό να προσφέρουμε όχι απλώς μια περιγραφή της έρευνας και της διαδικασίας που ακολουθήσαμε για την επεξεργασία των δεδομένων, αλλά να προσφέρουμε έτοιμα αρχεία εντολών/σενάρια ώστε να εξασφαλίσουμε την επαναληψιμότητα της διαδικασίας και να την αυτοματοποιήσουμε, έτσι ώστε να μπορεί να εφαρμοστεί εύκολα εκ νέου με νέα δεδομένα.

* Τι πρέπει να κάνω για να τρέξω τα σενάρια;

  Καταρχάς θα πρέπει να έχετε τα δεδομένα του ερωτηματολογίου είτε διεξάγετε δικό σας ερωτηματολόγιο με τις ίδιες ερωτήσεις, είτε μας ζητάτε να σας παρέχουμε τα σύνολα δεδομένψν που προέκυψαν από την δική μας έρευνα. Για να τρέξετε τα σενάρια θα χρειαστεί να εγκαταστήσετε τον διερμηνέα της γλώσσας Python και τα σχετικά πακέτα βιβλιοθηκών (pandas, matplotlib, curses). Αν όλα είναι εντάξει μπορείτε να τρέξετε τα σενάρια σε μια γραμμή εντολών, δίνοντας ως παράμετρο το όνομα του αρχείου με τα δεδομένα (π.χ. `./sanitize.py data.csv` ή `python3 visualize.py data.csv`).

* Αν χρειάζομαι διευκρινήσεις;

  Μπορείτε να εκφράσετε τις απορίες σας μέσω της [ειδικής φόρμας](https://forms.gle/86eZaH7fzRiUEvd89). Θα επικοινωνήσουμε μαζί σας για να σας παρέχουμε τις διευκρινήσεις που χρειάζονται.

Δικαίωμα χρήσης
---------------

Τα σενάρια είναι διαθέσιμα υπό τους όρους της άδειας χρήσης [GNU GPLv3](LICENSE).
